Da Wikipedia, l'enciclopedia libera.

Il _**deus otiosus**_ (dal [latino](https://it.wikipedia.org/wiki/Lingua_latina "Lingua latina") "dio ozioso") è l'essere creatore che dà vita al mondo, all'umanità e a tutte le istituzioni più importanti all'interno di una [religione](https://it.wikipedia.org/wiki/Religione "Religione"), ma che in seguito non si rende più partecipe della vita del suo operato: una divinità che si chiude nella sua perfezione.

Questa è stata una prospettiva autorevole nella storia delle religioni e della [filosofia](https://it.wikipedia.org/wiki/Storia_della_filosofia "Storia della filosofia"). [Dio](https://it.wikipedia.org/wiki/Dio "Dio"), dopo la [creazione](https://it.wikipedia.org/wiki/Creazione_(teologia) "Creazione (teologia)"), ne avrebbe delegato il governo a degli spiriti naturali o a degli esseri intermedi. Nel mondo greco antico, il _[primo motore immobile](https://it.wikipedia.org/wiki/Fisica_(Aristotele)#Il_primo_motore_immobile "Fisica (Aristotele)")_ di [Aristotele](https://it.wikipedia.org/wiki/Aristotele "Aristotele") ne può essere considerato un classico esempio, mentre gli _dei_ di [Epicuro](https://it.wikipedia.org/wiki/Epicuro "Epicuro") sono indifferenti però senza aver mai svolto alcuna attività creatrice.

Nel [deismo](https://it.wikipedia.org/wiki/Deismo "Deismo") [illuminista](https://it.wikipedia.org/wiki/Illuminismo "Illuminismo") la [religione razionale](https://it.wikipedia.org/w/index.php?title=Religione_razionale&action=edit&redlink=1 "Religione razionale (la pagina non esiste)") ha recuperato questo concetto d'un Creatore dell'Universo che non interviene e non interferisce più con la sua opera.

Il [monoteismo](https://it.wikipedia.org/wiki/Monoteismo "Monoteismo") [ebraico](https://it.wikipedia.org/wiki/Ebraismo "Ebraismo"), [cristiano](https://it.wikipedia.org/wiki/Cristianesimo "Cristianesimo") e [islamico](https://it.wikipedia.org/wiki/Islam "Islam") si fondano sulla figura di un Dio creatore del mondo che se ne prende cura.

Il _deus otiosus_ non va confuso né col _[deus absconditus](https://it.wikipedia.org/wiki/Deus_absconditus "Deus absconditus")_ della [teologia negativa](https://it.wikipedia.org/wiki/Teologia_negativa "Teologia negativa") e della [teologia dialettica](https://it.wikipedia.org/wiki/Teologia_dialettica "Teologia dialettica") di [Karl Barth](https://it.wikipedia.org/wiki/Karl_Barth "Karl Barth"), né col _[deus ignotus](https://it.wikipedia.org/wiki/Deo_ignoto "Deo ignoto")_ (δεὸς ἄγνωστος) a cui fa riferimento [san Paolo](https://it.wikipedia.org/wiki/Paolo_di_Tarso "Paolo di Tarso") in Atti 17, 22-23<sup id="cite_ref-1"><a href="https://it.wikipedia.org/wiki/Deus_otiosus#cite_note-1">[1]</a></sup>: «Allora Paolo, alzatosi in mezzo all'[Areòpago](https://it.wikipedia.org/wiki/Areopago "Areopago"), disse: "Cittadini [ateniesi](https://it.wikipedia.org/wiki/Atene "Atene"), vedo che in tutto siete molto timorati degli [dèi](https://it.wikipedia.org/wiki/Mitologia_greca "Mitologia greca"). Passando infatti e osservando i monumenti del vostro culto, ho trovato anche un'ara con l'[iscrizione](https://it.wikipedia.org/wiki/Epigrafia_greca "Epigrafia greca"): Al Dio ignoto. Quello che voi adorate senza conoscere, io ve lo annunzio".»

## Bibliografia\[[modifica](https://it.wikipedia.org/w/index.php?title=Deus_otiosus&veaction=edit&section=1 "Modifica la sezione Bibliografia") | [modifica wikitesto](https://it.wikipedia.org/w/index.php?title=Deus_otiosus&action=edit&section=1 "Modifica la sezione Bibliografia")\]

-   [Angelo Brelich](https://it.wikipedia.org/wiki/Angelo_Brelich "Angelo Brelich"), _Introduzione alla storia della religioni_, Roma, Edizioni dell'Ateneo, 2003, [ISBN 9788884760432](https://it.wikipedia.org/wiki/Speciale:RicercaISBN/9788884760432).

## Voci correlate\[[modifica](https://it.wikipedia.org/w/index.php?title=Deus_otiosus&veaction=edit&section=2 "Modifica la sezione Voci correlate") | [modifica wikitesto](https://it.wikipedia.org/w/index.php?title=Deus_otiosus&action=edit&section=2 "Modifica la sezione Voci correlate")\]

-   _[Deus absconditus](https://it.wikipedia.org/wiki/Deus_absconditus "Deus absconditus")_
-   [Deo ignoto](https://it.wikipedia.org/wiki/Deo_ignoto "Deo ignoto")

## Collegamenti esterni\[[modifica](https://it.wikipedia.org/w/index.php?title=Deus_otiosus&veaction=edit&section=3 "Modifica la sezione Collegamenti esterni") | [modifica wikitesto](https://it.wikipedia.org/w/index.php?title=Deus_otiosus&action=edit&section=3 "Modifica la sezione Collegamenti esterni")\]

-   (EN) [Deus otiosus](https://www.britannica.com/topic/deus-otiosus), su [Enciclopedia Britannica](https://it.wikipedia.org/wiki/Enciclopedia_Britannica "Enciclopedia Britannica"), Encyclopædia Britannica, Inc. [![Modifica su Wikidata](https://upload.wikimedia.org/wikipedia/commons/thumb/7/73/Blue_pencil.svg/10px-Blue_pencil.svg.png)](https://www.wikidata.org/wiki/Q313352#P1417 "Modifica su Wikidata")

<table><tbody><tr><th><a href="https://it.wikipedia.org/wiki/Aiuto:Controllo_di_autorit%C3%A0" title="Aiuto:Controllo di autorità">Controllo di autorità</a></th><td><a href="https://it.wikipedia.org/wiki/Library_of_Congress_Control_Number" title="Library of Congress Control Number">LCCN</a> <span>(<span><abbr title="inglese">EN</abbr></span>)&nbsp;<a rel="nofollow" href="http://id.loc.gov/authorities/subjects/sh85060628">sh85060628</a></span><span>&nbsp;·</span> <a href="https://it.wikipedia.org/wiki/Biblioteca_nazionale_di_Israele" title="Biblioteca nazionale di Israele">J9U</a> <span>(<span><abbr title="inglese">EN</abbr>,&nbsp;<abbr title="ebraico">HE</abbr></span>)&nbsp;<a rel="nofollow" href="http://uli.nli.org.il/F/?func=find-b&amp;local_base=NLX10&amp;find_code=UID&amp;request=987007558041105171">987007558041105171</a></span></td></tr></tbody></table>

1.  [**^**](https://it.wikipedia.org/wiki/Deus_otiosus#cite_ref-1) [Atti 17, 22-23](http://www.laparola.net/wiki.php?riferimento=Atti+17%2C+22-23&formato_rif=vp), su laparola.net.