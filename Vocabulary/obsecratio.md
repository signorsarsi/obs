---
tags:
  - Vocabulary
language: Latin
---
> OBSECRAZIONE
> 
> Gioacchino Mancini
> 
> **.** Presso i Romani, in occasione di qualche grande avvenimento felice o funesto per lo stato, s'indicevano dal senato o dai pontefici pubbliche preghiere di espiazione per ottenere dalla divinità che si dileguasse la minaccia di un imminente disastro, o di rendimento di grazie per un beneficio conseguitv. Questi atti di carattere religioso relativi a fatti della vita civile si dicevano genericamente _supplicationes_; tuttavia il rendimento di grazie era più propriamente indicato con la voce _gratulatio_, **mentre la supplicazione di qualche beneficio o grazia da ottenersi culminava nell'atto religioso detto _obsecratio_**. Le tre voci _supplicatio_, _gratulatio_ e _obsecratio_ si trovano spesso usate per indicare in genere una pubblica supplicazione. L'_obsecratio_ propriamente detta aveva un carattere di austerità e di penitenza in espiazione di colpe e per allontanare gli effetti dell'ira divina sul popolo. Non si associa quindi all'idea di festeggiamenti, come le _supplicationes_ in occasione di trionfi celebrati da condottieri romani reduci da fortunate imprese belliche. Era eseguita da tutto il popolo con a capo i magistrati.
> 
> dalla Treccani 1935