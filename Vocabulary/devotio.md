---
language: Latin
tags:
  - Vocabulary
---
> 
> Il generale romano che vota sé e l'esercito nemico agli dei Mani e alla  Terra, recita una formula dettatagli dal pontefice massimo (Liv. 8, 9, 6): Jane, Juppiter, Mars pater, Quirine, Bellona, Lares, diui Nouensiles, dii Jndigetes, diui quorum est potestas nostrorum hostiumque, diique Manes, **uos precor ueneror ueniam peto feroque,** uti populo Romano Quiri tium uim uictoriamque prosperetis hostesque populi Romani Quiritium  (TITI LIVI AB VRBE CONDITA LIBER VIII, 9)
> 
Da: Dumezil, G., & Jesi, F. (2011). _La religione romana arcaica_. Biblioteca universale Rizzoli. pag. 96

> DA Treccani: Devozione
> Presso i Romani si diceva d. (_devotio_) l’offerta agli dei di persone o cose determinate, come vittime, per stornare un pericolo dalla comunità. Tipica è la _devotio_ di [Publio Decio Mure](https://www.treccani.it/enciclopedia/publio-decio-mure/). Nell’età imperiale fu frequente la _devotio pro salute principis_, offerta agli dei della propria vita in cambio di quella dell’imperatore. Fu diffusa anche la _devotio_ individuale, la pratica cioè di esercitare vendetta su nemici privati con formule scritte su tavolette (➔ [defissione](https://www.treccani.it/enciclopedia/defissione/)).
> 
> Nella [teologia](https://www.treccani.it/enciclopedia/teologia/) cattolica, la d. è sottomissione totale a Dio. [S. Tommaso](https://www.treccani.it/enciclopedia/santo-tommaso-d-aquino/) la pone tra gli atti interiori della [virtù](https://www.treccani.it/enciclopedia/virtu/) di [religione](https://www.treccani.it/enciclopedia/religione/), ravvisandone la prima qualità nel distacco dalle cose umane. Sottomettendosi a Dio, la [volontà](https://www.treccani.it/enciclopedia/volonta/) non ricerca le consolazioni interiori, che a volte accompagnano la d., ma l’effettiva unione con Dio mediante la [carità](https://www.treccani.it/enciclopedia/carita/); perciò la d. si fonda sopra una [fede](https://www.treccani.it/enciclopedia/fede/) cosciente e vissuta. Per ottenere la d. la volontà ricorre a vari mezzi: la contemplazione o meditazione, la [preghiera](https://www.treccani.it/enciclopedia/preghiera/), l’uso dei Sacramenti, le pratiche di [pietà](https://www.treccani.it/enciclopedia/pieta/).
> 
> In origine (13° sec.) si chiamò d. l’autoflagellazione collettiva cui si sottoponeva per penitenza la confraternita dei [disciplinati](https://www.treccani.it/enciclopedia/disciplinati/); quindi la parola indicò le _laudi_ drammatiche che i disciplinati recitavano in determinate occasioni religiose, e poi la sacra rappresentazione e in genere ogni spettacolo [sacro](https://www.treccani.it/enciclopedia/sacro/) (anche rappresentazioni plastiche e processioni figurate).
> Con l’espressione _immagini devozionali_ si intende un particolare genere di immagini sacre, sorto tra la fine del 13° e il 14° sec. in relazione con il movimento mistico, sviluppatosi soprattutto nel 15° sec. e diffuso anche durante la [Controriforma](https://www.treccani.it/enciclopedia/controriforma/) e nel 17° secolo. Tali immagini, in particolare quadri o rilievi, si pongono come [oggetto](https://www.treccani.it/enciclopedia/oggetto/) di meditazione da parte del fruitore; frequentemente adibite al [culto](https://www.treccani.it/enciclopedia/culto/) privato, sono opere intime, spesso di limitate dimensioni, di vasta diffusione all’interno delle case in Europa e soprattutto in Italia. Tra i soggetti trattati, generalmente isolati da un contesto narrativo, sono ispirati alla [mistica](https://www.treccani.it/enciclopedia/mistica/) del dolore il _Crocifisso_, l’_Ecce Homo_ e la _Pietà_; diffusissime le _Madonne_ (è nota l’attività dei cosiddetti ‘madonneri’ veneti, che diffondono tali immagini nelle case civili soprattutto nel 15° sec.), rappresentate come _Madre con il Bambino_, _Madonna dell’Umiltà_, _Madonna del Roseto_ ecc.; tali immagini offrono motivi di esortazione, monito, devota contemplazione.
> 
> Rientra in un più ampio ambito di arte devozionale l’_ex voto_, opera destinata, da un singolo, a un luogo di culto pubblico o accessibile, come atto di testimonianza o resa di grazie. Ha grande importanza nell’arte popolare dei paesi cattolici dell’Europa e dell’America Latina