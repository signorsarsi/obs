# Celebrazione 600° Anniversario Dell'Università Jagellonica | [[Giovanni Paolo II]]

![rw-book-cover](https://readwise-assets.s3.amazonaws.com/static/images/article2.74d541386bbf.png)

## Metadata
- Author: [[Giovanni Paolo II]]
- Full Title: Celebrazione 600° Anniversario Dell'Università Jagellonica | [[Giovanni Paolo II]]
- Category: #articles
- URL: https://www.vatican.va/content/john-paul-ii/it/travels/1997/documents/hf_jp-ii_spe_08061997_universities.html

## Highlights
- 5. Sono poche le cose così importanti nella vita dell'uomo e della società, *quanto il servizio del pensiero*. Il "servizio del pensiero", a cui alludo, è nella sua essenza nient'altro che il servizio della verità nella dimensione sociale. Ogni intellettuale, indipendentemente dalle convinzioni personali, è chiamato a lasciarsi guidare da questo sublime e difficile ideale ed a svolgere una *funzione di coscienza critica* nei riguardi di tutto ciò che espone al rischio l'umanità oppure la sminuisce.
  *L'essere uomo di scienza obbliga!* Obbliga prima di tutto ad una particolare sollecitudine per lo sviluppo della propria umanità. Voglio ricordare qui un uomo conosciuto personalmente da molti tra i qui presenti, come pure da me. Legato all'ambiente scientifico di Cracovia, era professore al Politecnico di Cracovia. Per la nostra generazione divenne un particolare testimone della speranza. Sto pensando al Servo di Dio Jerzy Ciesielski. La sua passione scientifica fu indissolubilmente unita alla consapevolezza della dimensione trascendente della verità. Univa la sua scrupolosità di scienziato con l'umiltà del discepolo in ascolto di ciò che la bellezza del mondo creato dice del mistero di Dio e dell'uomo. *Del suo servizio di scienziato, del "servizio del pensiero" egli fece una via verso la santità*. Parlando della vocazione dell'uomo di scienza non possiamo ignorare anche questa prospettiva.
- Nella fatica quotidiana di uno studioso è necessaria anche una particolare *sensibilità etica*. Non basta infatti la premura per la correttezza logica, formale del processo del pensiero. Le attività della mente debbono essere necessariamente inserite nel clima spirituale delle indispensabili virtù morali, come la sincerità, il coraggio, l'umiltà, l'onestà, insieme con un'autentica sollecitudine per l'uomo. Grazie alla sensibilità morale viene conservato *un legame molto essenziale per la scienza tra la verità e il bene*
