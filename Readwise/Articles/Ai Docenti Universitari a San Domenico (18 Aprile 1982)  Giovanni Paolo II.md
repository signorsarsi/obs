# Ai Docenti Universitari a San Domenico (18 Aprile 1982) | [[Giovanni Paolo II]]

![rw-book-cover](https://readwise-assets.s3.amazonaws.com/static/images/article2.74d541386bbf.png)

## Metadata
- Author: [[Redemptor Hominis]]
- Full Title: Ai Docenti Universitari a San Domenico (18 Aprile 1982) | [[Giovanni Paolo II]]
- Category: #articles
- URL: https://www.vatican.va/content/john-paul-ii/it/speeches/1982/april/documents/hf_jp-ii_spe_19820418_docenti-universitari.html

## Highlights
- Ma un modo così vivo e perennemente vigile di incarnare l’ideale dell’universalità nella [[conoscenza]] può realizzarsi solo in una Università che sia realmente una *comunità di ricerca*, un luogo di incontro e di confronto spirituale in umiltà e coraggio, dove gli uomini che amano la [[conoscenza]] imparano a rispettarsi, a consultarsi, creando un clima culturale e umano che è lontano tanto dalla specializzazione chiusa ed esasperata, quanto dalla genericità e dal relativismo. I punti di vista parziali si potranno fondere non perché costretti entro un disegno predeterminato, ma perché il vicendevole ascolto e l’assidua frequentazione ne lasceranno intravedere la complementarietà.
    - Note: L'università non è solo una scuola dove si formano leaders, ma una comunità di ricerca.
- Credo perciò necessario riaffermare con forza la dimensione comunitaria dell’Università anche per quanto riguarda il rapporto fra docenti e discenti. Benché questo sia reso oggi difficile per l’accresciuto numero degli studenti e per la scarsa frequenza alle lezioni in diverse facoltà, l’incontro umano è imprescindibile per la formazione della personalità e quindi perché l’Università continui ad essere in grado di svolgere una missione educativa. L’esperienza insegna come le figure di veri Maestri siano importanti per comunicare non solo il contenuto delle conoscenze e il metodo dello studio, ma anche l’intima passione del vero, l’impegno morale che anima la ricerca. A tal fine si richiede che i docenti siano essi stessi continuamente in ricerca.
- Chi insegna ai giovani senza essere più capace di cercare è come chi vuole saziare la loro sete attingendo acqua da una palude invece che alla sorgente.
- E in fondo, nel cuore stesso di quella dinamica che mira alla [[conoscenza]] universale e che ispira il vostro lavoro, non nascono forse proprio oggi sempre più frequentemente domande sul senso ultimo della vita e dell’operare umano? Non sono i giovani migliori, che vengono a voi assetati di conoscere, ad interrogarvi sulla legittimità e sul fine della scienza, sui valori morali e spirituali che permetteranno loro di credere nuovamente nella scienza, nella ragione e nel suo buon uso?
