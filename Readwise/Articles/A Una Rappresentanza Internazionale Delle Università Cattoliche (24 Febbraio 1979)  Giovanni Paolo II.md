# A Una Rappresentanza Internazionale Delle Università Cattoliche (24 Febbraio 1979) | [[Giovanni Paolo II]]

![rw-book-cover](https://readwise-assets.s3.amazonaws.com/static/images/article4.6bc1851654a0.png)

## Metadata
- Author: [[Giovanni Paolo II]]
- Full Title: A Una Rappresentanza Internazionale Delle Università Cattoliche (24 Febbraio 1979) | [[Giovanni Paolo II]]
- Category: #articles
- URL: https://www.vatican.va/content/john-paul-ii/it/speeches/1979/february/documents/hf_jp-ii_spe_19790224_univ-cattoliche-intern.html

## Highlights
- eppure tengo a sottolineare ancora che le Università cattoliche hanno un posto privilegiato nel cuore del Papa, come devono averne uno in tutta la Chiesa e nelle preoccupazioni dei suoi pastori, pur in mezzo alle molteplici attività del loro ministero. Votate ad un lavoro di ricerca e di insegnamento esse hanno per tal via anche un ruolo di testimonianza e un apostolato, senza i quali la Chiesa non potrebbe evangelizzare pienamente e con effetti duraturi né il vasto mondo della cultura né, naturalmente, le nuove generazioni: queste saranno sempre più esigenti nell’affrontare nella fede le svariate domande poste dalle scienze e dai differenti sistemi del pensiero. Fin dai primi secoli la Chiesa ha sentito l’importanza di una pastorale dell’intelligenza – basti ricordare San Giustino e Sant’Agostino – e in tale campo innumerevoli sono state le sue iniziative.
- Recentemente, rivolgendomi ai professori e agli studenti del Messico, indicavo tre obiettivi per gli Istituti universitari cattolici: portare un contributo specifico alla Chiesa e alla società mediante uno studio davvero completo dei differenti problemi, con l’ansia di enucleare il pieno significato dell’uomo rigenerato in Cristo e così permettere il suo sviluppo integrale; formare pedagogicamente degli uomini che, dopo aver realizzato una sintesi personale tra fede e cultura, siano a loro volta capaci di tenere il proprio posto nella società e di testimoniarvi la fede; costituire una vera comunità di professori e studenti, la quale già di per sé testimoni un cristianesimo vivo.
