# 1.1. La Critica Dei Filosofi Analitici Alla Concezione Tomistica Dell’essere

![rw-book-cover](https://readwise-assets.s3.amazonaws.com/static/images/article1.be68295a7e40.png)

## Metadata
- Author: [[journals.openedition.org]]
- Full Title: 1.1. La Critica Dei Filosofi Analitici Alla Concezione Tomistica Dell’essere
- Category: #articles
- URL: https://journals.openedition.org/estetica/1667

## Highlights
- Benché Gilson abbia cura di distinguere l’essere di cui parla Tommaso dall’esistenza di cui parlano gli esistenzialisti, e benché questa distinzione sia stata spesso sottolineata da tutti i tomisti della “seconda generazione” (specialmente da Fabro), è un fatto che il libro di Gilson su *L’être et l’essence*, parlando continuamente di esistenza, sia pure nel senso tomistico (si vedano i titoli dei capitoli III, IV, VI, VII, VIII, IX, X), ha dato l’impressione di identificare l’*actus essendi* essenzialmente con l’esistenza, che già Aristotele distingueva, come risposta alla domanda “se è”, dall’essenza, intesa come risposta alla domanda “che cos’è”, anche se Aristotele non ammetteva certamente un atto di esistere che non fosse atto di una determinata essenza[2](#ftn2).
  4Va detto inoltre, come è stato meritoriamente ricordato da Ventimiglia, che alla “seconda generazione” di filosofi tomisti è seguita una “terza generazione” (De Vogel, Kremer, Beierwaltes, D’Ancona), la quale ha mostrato che il concetto di *Esse ipsum*, ritenuto da Gilson una scoperta che la filosofia ha potuto fare grazie alla conoscenza della Bibbia, era già presente in Platone e in tutto il platonismo antico (Filone di Alessandria, Plutarco, Numenio di Apamea) e nel neoplatonismo. Anche il concetto di *actus essendi*, che Gilson ritiene scoperta originale di Tommaso, è stato ricondotto al neoplatonismo dagli studi di Pierre Hadot sul commento anonimo al *Parmenide* di Platone contenuto in un manoscritto di Torino, dallo stesso Hadot attribuito a Porfirio, e dal ritrovamento in Plotino della distinzione tra ente ed essere e del concetto di essere come puro agire. Così quella che, secondo Gilson, Fabro e altri, sembrava la più originale scoperta filosofica di Tommaso, risultava essere in realtà un’eredità del neoplatonismo, trasmessa a Tommaso da Agostino, dallo pseudo-Dionigi e dallo pseudo-aristotelico *Liber de causis*.
- «Non c’è nulla la cui essenza sia l’esistenza, perché non c’è un genere di cose che siano le cose che sono», lodando la sottolineatura che già Schopenhauer ne aveva fatto come di una critica profetica all’argomento ontologico di Descartes[3](#ftn3)
- Tuttavia nelle opere successive al *De ente et essentia*, sempre secondo Geach, Tommaso avrebbe concepito l’essere in un altro modo, cioè come “attualità presente” (*present actuality*), o “presenza attuale” (*actual presence*), cioè fondamentalmente come atto, ma atto di una determinata forma.
