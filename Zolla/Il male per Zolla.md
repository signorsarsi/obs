
Il male come trasposizione della spiritualità  
Il male consiste in una traslazione di quanto ha senso e  
ragione nel mondo spirituale a quello inferiore della psi-  
che, del corpo, della ragione: la spontaneità ispirata del-  
lo spirito, trasposta (invece che fatta splendere) sul pia-  
no puramente psichico e corporeo, diventa licenza e sul  
piano razionale vaniloquio; la spirituale superiorità alla  
legge vi scade a capriccio o ad arbitrio, l'abbandonata  
quiete vi si degrada a neghittosa accidia, l'assorta impas-  
sibilità a scontrosa malinconia, la letizia a erotismo, la  
formulazione razionale delle evidenze intellettuali a esi-  
bizione avvocatesca o a proposta di persecuzione e la be-  
nevolenza verso ogni essere a complicità con ogni disar-  
monia. Le verità spirituali, diventando sentimentalismi  
sociali, formano gl'inganni mondani; l'uguaglianza di  
ogni uomo nella misura che, accedendo all'intelletto, tra-  
scenda la sua personalità, diviene la menzogna dell'ugua-  
glianza psichica fra gli uomini in quanto tali e l'ingiusta  
immolazione dell'individuo alla società invece che allo  
spirito.  
E del pari la speranza e la fede nella perfezione spiri-  
tuale, primizie d'ogni perfezione, divengono la speranza  
e la fede in vicende materiali sempre più prospere e in  
stati psichici sempre più compiaciuti, formando la mate-  
ria prima d'ogni più perverso inganno. L'ascesa a Dio  
degradandosi si converte nella leggenda del progresso  
cosmico, la quiete scade nell'utopia d'un appagamento  
automatico dei desideri e di un'allucinazione perpetua.
